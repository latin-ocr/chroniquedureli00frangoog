364 CHRONICORUM KAROLI SEXTI LIB. VL·

« ex aspero votivam transquilitatem navigacioni aptam offert ,
« ut videtis3 assunt et navigii rectores expediti, qui clavum
« regere norunt, vela flectere , scopulos declinare , remigesque,
« si contigerit, moderari, qui non cessant nunc congruum per-
« suadere transitum. Quid restat ergo? Insere, vos facta mea
« non dicta, militeS‚ sequi volo, nec disciplinam modo sed
(ι exemplum eciam a me petere. >›

Et hec dicens , festinus in navim insiliit, eumque ceteri sunt
sequti3 sicque, triduo non exacte, circa festum sancte Cate-
rine, principali portui Scocie applicuerunt, qui lingua scotica ι
Edembourc nuncupatur. Ut , cunctis dempta spe fuge, deinceps
in omnem auderent jactare aleam, faciendo de necessitate vir-
tutem, remisit navigium, in quo mittendi ad eum milites et scu-
tiferi transmearent3 quibus eciam rescribens infecunditatem
Scocie, quam solum feris recommendabat ac nemoribus mon·-
tuosiS, supplicabat ut regi persuaderent quod negocium deli-
beracione celeri indigebat. Inde Scocie regem adiens , post de-
pensum debitum salutacionis affatum, cum de sospitate regis
Francie et suorum illustrium respondisset , facta dicendi gracia
quod placeret: ‹< Franci, inquit, quos nunciis et apicibus nuper
« evocastiS, mandatis vestris parentes advenerunt, promptum
« et obsequiosum famulatum regie majestati eciam usque ad
« mortem offerentes , quod et contra emulos regni vestri cupiunt
«ε experiri. Et quia mutui federis inducialis sciunt terminum jam
« exactum , attente supplicant ne sinatis vires eorum ocio vel
« cunctacione marcescere ‚ sed cum jam vestris coadunatis copiis
« in adversarios hostiliter debachari, sacius judicantes cito
« cum hac paucitate quam tarde cum 'multitudine aggredi ne-
« gocium. >›

Quanquam in hanc sentenciam irent nobiles assistentes ,

