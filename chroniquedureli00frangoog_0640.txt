616 CHRONICORUM KAROLI SEXTI LIB. X.

de regiis exactionibus populo relaxaretur. Eventus tamen sub-
sequens spem elusit. Nam rex de Parisius recedenS, ilico ga-
bela salis auctoritate ipsius solito carior proclamatur, cursus
eciam monete argentee duodecim denariorum et quatuor, qui
a tempore Karoli ultimo defuncti ad usum rerum venalium
hucusque continuatus fuerat, sub capitali pena ubique voce
preconia prohibetur. Et revera id in pauperum et egenorum
prejudicium peractum est, quia fere per quindenam deffuerunt ‚Åπ
qui ipsis esurientibus et nudis propter peccuniam illam victum
sive indumenta vellent ministrare, nisi multo cum minori
precio quam valuerat data esset.

CAPITULUM VIII.

Rex papam Clementem visitavit.

Coronacionis regine peracto misterio, rex sponsionis me-
mor, summum pontificem, ut promiserat, decrevit visitare, et
super profectione iterum habito consilio , ut ejus magnificencie
claritas eciam apud exteros* resplenderet, insignium jam aggre-
gatorum virorum non modicam retinuerat comitivam, que
hucusque ipsum honeste perduceret.

Antequam tamen accingeretur ad iter, advenerunt Aquitano-
rum nuncii, qui petito secum secreciore colloquio et obtento,
ducis Biturie immane jugum ac flebilem patrie statum verbis
multis miserabilibus deploranteS, suorum officialium abusus
justicie pandunt ex ordine, et exactiones intollerabiles suo
tempore introductas. Ad pedes regis iterum provoluti, et una-
nimiter orantes cum lacrimis ut ab illius vexacione eos eripere
dignaretur, addunt nichil compatriotis preter ipsum spei reli-
quum3 qua si destituerentur, oportebat ut, deserta patria, quo-

