714 “ CHRONICORUM KAROLI SEXTI Lm. ΧΠ.

notabili facto decoraret et pro suis occuparet aliquod tutum
refugium, civitatem Alexandrie, quam indefensam fama vulga-
verat, statuit viribus occupare. Hanc nou munitam sperabat.
Nam pluries ante hostiles discursiones faciem, qui resisterent
non exibant, nec inde more solito erupciones fiebant. Quod
tamen Lombardi astute consultaverant, qui clam et non in
aperto consueverunt certare , et qui semper in agendis negociis
‘dolum addunt. Quod ad cautelam fiebat, comes eorum ascri-
bens ignavie , et eos velut rusticos parvipendens, per circuitum
tentoria figi jussit et instrumenta obsidionalis preparari; sed
unum excogitabat et fortuna sibi aliud preparabat. ,

Dum enim hiis preparandis gregarii ac levis armature ser·
vientes insudarent ‚ cives dignum ducentes magis industria opus
esse quam viribus , ac dolis agerent quod virtuti senciebant
deesse, ad hoc intempesta. nocte vicinos accersierunt pugileS‚
quos commentum fraudis exequcioni dare, nec incassum procul
dubio, rogaverunt. Erat vie medio, non procul a castris, ad
mille passus, vallis circa densa obsita virgulta , ubi quam pos-
sunt occultissime evocatos subsidere in insidiis jusserunt cum
obstinato silencio ad circumveniendum comitem. Quo peracto,
centum subsidiarios-loricatos ad unguem , qui equos velociores
habebant, per rectam viam dirigunt, qui, luce terris reddita,
castra hostium infestantes ipsum ad prelium provocarent. Quod
mandatum exequcioni dare statuerunt, prius tamen prestito
juramentO, quod ipsis irruentibus ceteri, reseratis porti5‚ eis
auxilium ferrent. Ad castra igitur pervenienteS, cum terribili
clamore ingeminantes ad arma, in incautos ex insperato irrue·
runt. Quod audiens dictus comes et paucitatem invadencium
parvipendens, majori animo quam consilio et impetuose nimis,

