734 cnRoNlcoizUM KAROLI SEXTI LIB. XII.

persone affuerunt, inter quas marescallus Sacri Cesaris Ludo·
vicus et ejusdem officii dominus BoussicauduS, dictus Johan-
nes le Maingre , sal et cereum ardentem defferebant. Dux vero
Burgundie Philippus et Karolus comes Dompni Martini, cum
ducissa Aurelianensi domina Blancha infantem de sacro fonte
levantes , eum Karolum, ut rex jusserat , vocaverunt.

CAPITULUM VII.

De recepcione ducis Lencastrie.

Quia cura pervigili regni negociis rex Karolus incumbebat,
cum in festo dedicacionis ecclesie beati Dyonisii ipsum patro-
num F rancie peculiarem peregre visitasset , dominum ducem
Burgundie patruum suum premisit Ambianis‚ qui ducis Len-
castrie , patrui regis Anglie , prestolaretur adventum. Qui mox,
ipsi glorioso martiri devotissime vale dicto , edicto regio paruit
festinanter, cum minime ignoraret ipsum ducem Anglicum,
velut promissi non immemorem, jam cum Anglicorum ingenti
et nobili comitiva applicuisse Calesium. Ad magnificenciam sane
regni Anglie extollendam, sub salvo conductu regio ex militi· ’
bus , armigeris, et viris ecclesiasticis mille secum adduxerat.
Quibus rex miram liberalitatem exercens , quamdiu in regno
manserunt, ex erario regali cotidianas expensas dari jussit3
que, ut multi asserebant, quingentas libras parisienses exce-
debant. thue ad honorem regni omnia agerentur, civitatem
Ambianensem rex dividi et exteris assignari hospicia jusserat,
ut uniuscujusque persone qualitas exposcebat3 et super limina-
ribus portarum arma depingi singulorum ‚ ut absque difficultate
quisque sibi locum cognosceret assignatum.

