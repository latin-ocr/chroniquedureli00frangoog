1254 CHRONICORUM KAROLI SEXTI LIB. VII.

rapinas ceperunt solito acrius exercere ‚ ubique ruricolis fugien-
tibus quasi a facie hostium. Et quia eorum ecclesiis non par-
cebant, non reperiebantur rectores qui celebrarent divina aut
sacramenta ecclesiastica ministrarent. Et quamvis in principio
sibi et suis nunciis in annona tritice messis ubique satis habun-
deque sufficeret, arbitrantes quod in eodem statu deberent
continuare tempora , et abutentes ubertate, ubique abjecta
parsimonia, superfluitas viguerat in castris ‚ victus deficere et
pre alimentorum inopia cepit exercitus laborare; sicque ex-
haustis locis conterminis , qui jam in Esclusam attingerant ,
interiora regni ‚ necessitate urgente, repetere sunt coacti.

CAPITULUM VIII.

De nativitate Karoli primogeniti regis Francie.

Sub tanta vicissitudine rerum ‚ mensis septembris vicesima
quinta die, in domo regia de Βεαιιεέ apud nemus Vicenarum,
Karolo regi peperit filium peroptatum domina Ysabellis , vene·
rabilis regina3 qui sacro crismate delibutus per manum archi-
episcopi Rothomagensis‚ ipsum comes Dompni Martini de sacro
fonte levavit, et eidem nomen patris adaptavit. Ut mos antiqui-
tus inolevit in primogenitorum regum ortu, longe lateque per
’ regnum cursores regii missi· corda Francorum inde ineffabili
gaudio repleverunt , ex erariis publicis premia recipientes.
Attamen, ut decuisset majestatem regiam ‚ pro tantis celitus
collatis primiciis ‚ nec elemosinarum largicionibus ecclesie
sunt dotate, nec exactionum regiarum, ut a cunctis spera-
batur, aliquid relaxatum est. Diu tamen heres regius non vixit3
sed vigilia sanctorum Innocencium diem signavit ultimum, in-
nocens cum ipsis innocentibus perpetuo regnaturus. Cujus cor-

