3⁰8 CHRONICORUM KAcROLl SEXTI ΠΒ. V.

in immensum , mox ad deteriora se protinus converterunt, et
dyabolico instinctu, velut ferali rabie agitati ‚ viris ecclesias-
ticis , nobilibus ac negociatoribus publicis ceperunt adversari3
et nunc palam, nunc ex insidiis in eos insurgentes ac bonis
omnibus spoliantes , quosdam exoculaverunt , quosdam mem·
bris truncaverunt , et quamplures sine misericordia patibulis
affixerunt. Turmatim iterum et prope vesano impetu huc illuc-
que incedentes , domicilia eorum campestria flammis injectis
voracibus in favillam redigebant, nisi mox redimerentur pec-
cuniis. Quocunque se divertebant , metu mortis comi excipie-
bantur fronte ;⁴ sed , ut communius , recedentes , contra jura
gencium eciam barbarorum , qui eos refecerant dapsiliter ,
violando hospitalitatem , spoliabant.

Per vicinas regiones'immanitas sceleratorum divulgata multis
timorem incussit pariter et horrorem. Unde, quociens aliquem
negociandi gracia proficisci contingebat, ab eisdem se diver-
tens ‚ per remociores vias locum petebat optatum, aut amictus
gregali clamide et rustico apparatu per eos transiens ‚ et
moribus eorum se apparenter conformans, mortis discrimen
uitabat. Qui ¹ astucie volentes obviare, quemdam nomine
xPetrum de Brueria, turbati capitis virum et inconditum mori-
bus ‚ imperatorem constituunt. Qui , protinus ordinatis detes-
tabilibus ministris, eis in mandatis dedit ut, si quis in con-
cione sua esset aut per eam pertransiret , qui nimium leves
mnus et non callosas haberet, vel in gestu , habitu aut loquela
curialis aut urbanus videretur, ad consorcium ipsorum minime
reciperetur, sed interficeretur indilate.

Exequturum facinorosum edictum omnes jurant3 et quamvis
inde multos peremerint, quorum nomina non tenentur, tamen

ι nm νεῲ, τοι. ⁵7 ι, out. ·

