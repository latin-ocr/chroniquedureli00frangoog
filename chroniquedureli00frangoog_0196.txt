472 CHRONICORUM KAROLI SEXTI LIB. 111.

prompti essent. Et quamvis ad vim apertam inferendam suffi-
“cientes non essent ‚ duce tamen custode urbis a comite deputato ‚
qui Daniel vocabatur, sepius erumpentes , et quociens nocendi
se offerebat occasio , clandestine signa laudabiliter in hostes
conferebant ‚ et reiteratis vicibus meliorem calculum reporta-
bant, multis ex eis occisis aut letaliter sauciatis ¹. Dum durabat
obsidio, quidam miles dictus dominus de Henselle, non reipu-
blice seu patrie amore, sed cordiali privato laborans odio , Phi-
lippo se conjunxit3 et quia scelere suo erat odiosus et invisus
comiti, in injuriam persone eum ilico diffidavit. Sic nocendi-
tantum ardor invaluit, ut nobilitas degener sui oblivisceretur ,
claro generi suo derogando nubem inducens perhempnem.
Quanto plus obsidencium augmentabatur numerUS, plus et
afferentes victualia succedebant, opes et auxilium Philippo, si
adhuc indigeret, offerentes ‚ addentes ut isti subjiciantur Gal-
lici. Qua spe fretus, exaltatum est cor ejuS, etin tantam teme-
ritatis prorupit audaciam contra regem‘ et flores lilii deferentes,
ut eisdem comminatorios apices destinaret. Superscripcio diri-
gebatur : Serenissimo regi, regi F rancie domino suo naturali.
Infra tamen, ut rector omnis Flandrie, eum attente monebat,
ne fidifrago comiti adhereret in prejudicium gentis sue3 alio-
quin cum eisdem Anglicos in subsidium evocaret, in detrimen-
tum regni sui. Litteras injuriosas rex indignanter audivit, eo
precipue cum lator earum existeret quidam nomine Hanequi-
nus de Gandavo , qui linguam gallicam didicerat, per decennium
curiis regiis incumbendo. Ne tamen nuncio denegans recessum

liberum videretur injuriae, vel eum detinendo pavidus credere·
tur, dedit ei licenciam abeundi.

⁸ Vaer. .- 11⁰ 5960, fol. 44 V„ vulneratis. .

