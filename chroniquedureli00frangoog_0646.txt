622‘ GHRONICORUM KAROLI 813le ΠΒ. X.

pacis osculum concessisset, mox regis dexteram apprehendens ,
in sedem sue proximam, modicum tamen humiliorem , ipsum
protinus collocavit. Tunc ipso et consortibus tam salutacionis
affatu quam oris osculo humanissime honoratis, de incolumi-
tate singulorum diligenter inquisivit; et vultum exhibens solito
leciorem, verbo et toto corporis gestu significat eorum se ad·-
ventum gratissime suscepisse. Deinde summus pontifex paucis
sed familiaribus cum rege usus fuit colloquiis, et cum eidem
reserasset que die sequenti agere intendebat , tunc ambo ad
refectionem mutuam processerunt. Et sic ingens leticia verbis
intermixta mellifluis diem primum terminavit.

CAPITULUM IX.

Ludovicus in regem Sicilie coeonatur.

Nuper quidem in amorem florigerorum lilii papa Clemens
inardescens , eorum redolentem propaginem honorare continue
satagebat. Unde sequenti die missarum solemnia celebranda
suscipiens , dominum Ludovicum ducem Andegavie, cognatum
regis Francie, matre ejus , baronibuS, et fratre ejus Karolo
presentibus , sceptro, corona ac regalibus infulis insignivit, et
regno Sicilie sibi jure.paterno debitum investivit. Unum autem
inter cerimonias servatas censeo hic notandum. Nam antequam
accingeretur regali baltheo ‚ ensem recipiens ab altari in signum
quod regnum ab Ecclesia tenebat, vive vocis oraculo solemne -
prestitit juramentum ‚ quod eidem fideliter obediret, quamdiu
vitam duceret in humaniS. Peracto autem coronacionis miste-
rio , in statu suo regio aulam sacri palacii epulaturus ingressus

est , atque in secundo disco post regem F rancie sedens, et tunc

