62 CHRONICORUM KAROLI SEXTI ΠΒ. 1.

itidem dux juravit, et forsitan , ut asserebatur a multis, solum
verbo sed non animo mutato. Cum prenominatis eciam rex
miserat episcopum Carnotensem dominum Johannem Fabri,
dominum de Caprosia et magistrum Arnaudum de Corbeia in
Parlamento presidentem ‚ quibus plurimum fidebat, qui con-
summarent inchoata , et qui edicto parentes regio , duci aucto·
ritate regia ducatum restituerunt; tractatus quoque formam ‚
ipsius sigillo roboratam, eodem mense februario retulerunt.

CAPITULUM lx.

Anglici in odium ducis Britanie Namnetemetn urbem capere conati sunt.

Cum dextra prepotenti discursiones hostiles Anglici adhuc
in Normania exercebant. Longe lateque populati, post pecudum
ingentes predas actaS, audientes de duce quondam amico. hos-
tem factum , m'erito contristantur, et cum scirent conestabula-
rium Francie mediatorem federum extitisse, junctis copiis
pugnatorum terram ejus depopulandam ¹ sunt agressi. Inde
indempnitati patrie nemine succurrente, cum circumadjacen-
tem regionem cedibuS, rapinis et incendiis barbarica immani·
tate devastassent , ingressi sunt Britaniam britannizantem. Sed
cum quidquid hostis in hostem potest a decembri mense usque
ad januarium perpetrassent , a baronibus patrie viriliter sunt
repulsi. Unde in furorem versi, ad obsidendum Namnetum, insi-
gnem civitatem, magnis itineribus contenderunt. Adhuc undique
agrestes accole pavidi portas incidentes ville et omnia augentes
timore, exercitum hostium infesto agmine accelerare ad urbem

clamaverunt. ’

¹ ΙΙ y a ici un feuillet ‹lechii-e dans le ιι· 5958; le texte est extruit du n⁰ 5960, sol. 34 v.

