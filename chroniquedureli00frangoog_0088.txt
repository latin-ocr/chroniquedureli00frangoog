64 CHRONICORUM KAROLI sEx'rl LIB. Ι.

Quod audiens ‚dominus Almaricus de Clichonio, hujus cus·
tOS, mox presidia per muros aliaque, in quibus staciones vigi-
lias que placuerat esse , loca distribuens , omnes ad resistenciam
animavit. Advenientibus tunc hostibuS‚ cum dedicionem ville
imperatam non solum denegasset, et quod cicius malet mori
quam ad dedicionem venire, hostes urbem obsidione cingere
maturarunt. Primis ascendentibus murum premium pecuniale
pollicentur; quo nonnulli ad virtutem excitati, dum reiterantur
assultus, die noctuque nituntur ascendere, ac alios atque alios
sublevantes ‚ urbis capte quandoque speciem ostenderunt.
Frustra tamen laborabant, Gallicis omni tempore ac loco ad
resistenciam paratis. Fallebat utique gentem mobilem vana
speS, dum ab introrsum manentibus lapidum et missilium icti-
bus ad murum per precipicium emissis persepe multitudinem
obrepencium proturbabant , in dies multos afficiebant vulne—
ribuS, et alios occidebant. Ad ultimum vero capitaneus multis
assultibus lacessitus, cum jam nec sue paucitati fideret, hoc
regi denunciare studuit, subjungens Anglicos se debellaturum
proximo, si sibi destinaretur copia bellatorum. Hoc audit0‚
raptim pugilles conscribuntur, et duorum mensium emenso
spacio mittuntur. Quibus capitaneus fretus ‚ erupcionem faciens
in hostes irruit3 et qui sepius· invadebant, viriliter invaduntur.
Gallorum inopinatus aggressus sic adversarios terruit, ut vexil-
lum deserere repente cogitaverunt. Quos capitaneus reprimens:
« Ab Anglicis mentibus, inquit, procul absit metus, hucusque
<c utique nova pestis! Nam affirmo nil nobis ad victoriam deesse,
(ε si constancia non desit. n Et hec dicens signum dedit inva-
dendi. Dicto cicius arma capescunt milites; ex algenti formidine
fervor audacie crescit; fortunamque belli experiri statuentes,
cum balistarii ab utraque acie dispositi densa nube missilium et

