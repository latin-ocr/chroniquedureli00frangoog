242 CHRONICORUM KAROLI 81⁴:le ΠΒ. ἸΙΙ.

'Qui regis ac principum secretis colloquiis ex officio astabant
assidue et motiva rerum contingencium noverant , eosdem re-
ferunt inter vicissitudines negociorum et pretactarum ulcionum
super subsidiorum collectione aliquandiu contendisse. Que
quamvis occasione sopiendarum guerrarum et reparacione
edificiorum regiorum scirent nuper introducta, et hucusque a
tempore Karoli defuncti ‚ sine populari consensu, ut antiqui-
tus fiebat, persoluta , quidam tamen ‘ipsa non modo iterum
repetenda, sed et deinceps sicut merum dominium et coram
regis judicibus dignum ducebant tractanda. Sed fuerunt qui,
limpidiori oculo ex preteritis premecientes futura , ne inaudita
novitas generalis rebellionis in' regno daret materiam, viam
solitam tenere nec ab ea consuluerunt declinare3 quibus tandem
extitit obtemperatum. Omnium ergo communi decreto et as-
sensu, ubique voce preconia, preeuntibus limis, per civitatis
bivia proclamantur subsidia , et ut salis gabella , de cunctis re-
bus venditis pro libra duodecim denarii, pro qualibet cauda
vini mensuris comparata ‘quarta pars et, sin aliter, duodecim
solidi exactoribus regiis solverentur. Et sic populus jugum
onerosum , quod hucusque insolenter recusaverat portare ,
coactus fuit subire.

Iterum ab antiquo servatam consuetudinem de eligendis vel
mutandis ex prudencioribus civibus preposito et scabinis , qui
causas inter mercatores motas occasione communium vel pere-
grinarum mercium terminabant , ultima die hujus mensis con-
siliarii regii decreverunt penitus anullandam, statuentes ut
officium prepositure exerceret qui regis auctoritate et 'non ci-
vium fungeretur. Confraternitates eciam , ad devocionem eccle-
siarum Sanctorum et earum ditacionem introductas ‚ in quibus
cives consueverant convenire , ut simul gaudentes epularentur.

