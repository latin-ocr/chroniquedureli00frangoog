70 CHRONICORUM KAROLI -SEXTI LIB. Ι.

rem priscorum servantes, sacris vestibus induti , extra valvas
ecclesie expectantes cum textibus Evangeliorum et omni ornatu
ecclesiastim, eumdem cum hympnis et canticis spiritualibus,
Trinitatem altisonis vocibus collaudanteS, in ecclesiam proces-
sionaliter introduxerunt. Ubi post peracta missarum solempnia,
ecclesie sacrosanctas reliquias devote, 'ut etas paciebatur, ado-
ravit3 ibique die solempni in leticia et dapsilitate exact0, gra-
tanter quoque receptis aureis oblatis enceniis ‚ prout incolarum
' paciebatur facultas , Silvanetum peciit ‚ ubi vicinorum nemorum
amenitate tractans , cum per quindenam circumadjacentes saltus
venandi gracia peragraret, huic ocio more Francorum insistenS,
unum contingit, causa spacii, hic notandum.

Quadam namque die , cum gracia tollendi fastidii venatum
abiisset, inter cervorum agmina quemdam ceteris speciosiorem
vidit, mirum dictu et aspectu, collo collarium cupreum deau-
ratum, litteris antiquissimis circumscriptum , deferentem cum-
que, eo jubente, absque canibus, sed solum cum tendiculis
venaticis captus esset, multi ex legentibus scripturam retule-
runt in latino continere : (ε Cesar lzoc michi donavit. 2> Unde cum
regi asseruissent a tempore J ullii Cesaris vel alicujus impera-
toris huc usque animal ibi mansisse , rex inde letus effectus
cervum permisit abire. Et quia id nunquam visum fuerat vel
auditum , in invencione ejus tantam complacenciam cepit, ut
deinceps in vasis regiis aureis et argenteis et omni supellectili
pomposa cervum volantem et coronam collo gerentem faceret
figurare.

