’358 CHRONICORUM KAROLI sEle LIB. vl.

Philippus persuadere multis mediis conaretur dilectissimum
nepotem posse ducis Bavarie Stephani filie honestissime copu-
lari, Bavarorum genus immensis laudibus attollendo. Nam fue-
runt qui, rebellionem eorum recentem contra Ecclesiam execran-
tes , ducum Austrasiorum sobolem digniori auctoritate pollere
reputabant. Alii vero ducum Lotharingie obsequiosum servi-
cium, in bellis regum exhibitum eciam usque ad mortem , et
fidelitatem eorum hucusque Gallicis conservatam bonis omnibus
preferentes, filiam ducis Johannis tunc viventis regem capere ¹
consulebant. Tandem tamen verbalis disceptacionis finem com-
placencie regie concorditer submiserunt, ad regiones memo-
ratas pictorem peritissimum mittentes , qui trium insignium
puellarum graciosas facies tabulis effigiaret. Quas cum regi
obtulissent , dominam Ysabellam de Bavaria , quartum deci-
mum annum agentem, preelegit, et longe ante alias specie et
pulchritudine insignem judicavit.

Ad patrem ergo puelle sollempnes milites diriguntur, qui con-
nubium ejus poscerent, et ut in societate fortunarum omnium,
et, quo nichil carius est-humano generi, liberorum3 adderentque
satis sciri opes eidem non defuturas et gloriam amplissimi regni3
proinde ne gravaretur cum tanto rege sanguinem ac genus mis·
cere. Hiis igitur prolixiori sermone perornatis , cum ingentibus
graciarum actionibus nunciorum gratum amplectitur verbum
dux predictus , seque indignum honore tanto reputans , mox
dilectam filiam sine cunctacione eorum fidelitati commisit.
Quam mox arra sponsalium dotantes, ut reginam, cicladibus
et olosericis auro textis decenter insignierunt, et in arcuato
curru, cum insigni utriusque sexus comitatu, eam usque Am·
bianis adduxerunt.

⁸ Var. .- no 5960, fol. 62 r , regi nubere.

