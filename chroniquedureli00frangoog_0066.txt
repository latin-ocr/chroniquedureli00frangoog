42 CHRONICORUM KAROLI SEXTI LIB. 1.

cem asserebat directe pactorum legem excessisse , que solum
mobile, gazis, vestiariis ac penetralibus domus· regie repertum,
sibi percipiendum permittebat. Iterum , quoniam imprecia-
bili affluencia habundarent in auro , gemmis , olosericis et vasis
preciosiS, hominum estimacionem tam operis elegancia quam
dignitate materie penitus excedentibus ‚ sepius repetens in con-
· sistorio principum instantissime poscebat ut ex ipsis regi, ut
promiserat, provideret ut decebat regiam majestatem3 et, quia
aliquandiu istud facere recusavit, ignis contencioniS, qui la-
tuerat in dissimulacionis favilla, incendium periculosius cepit
ministrare. Nam inde mutuum odium, oppinionum varietas ,
simulaciones pacis emerserunt. Jurgiis sepius quam consiliis
terunt tempus3 indeque ad injuriosas et mutuas diffidencias
processissent, nisi barones et antistites presentes ad mutuam
consonanciam negocium reduxissent. Nempe nunc racionibuS,
nunc exemplis astruebant, eos non oportere privatis jurgiis
dissidere, qui publice summa juncti essent potestate.

Sicque tandem in eorum sentenciam transeunteS, ne discor-
dia mota in vulgi scandalum verteretur , dignum duxerunt
publice promulgandum quod , quidquid ante coronacionem
pepigerant, nunc statuerant inviolabiliter complere. Magistro
,Iohanni de Maresiis, advocato regis , propositum die sequenti
commiserunt. Cui quamvis perorando non defuerit tulliana
facundia, inde tamen sibi multum odii ac invidie acquisivit3
nam ducem regentem summis laudibus attollens , quot labores
pertulerat, quantum ex proprio exposuerat propter regnum ‚
serietenus recitavit , ceterorum ducum actus commendabiles
reticendo.

