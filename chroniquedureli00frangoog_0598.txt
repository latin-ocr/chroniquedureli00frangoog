574 OEfflONIGORUM KAROLI SEXTI LIB. IX.

temporibus mortis occasionem induxit, sine causa eisdem im·-
poneretur. Inde nonnulli, relictis paternis fundis et domibus,
exilium edibus propriis preferebant, in diminucionem patrie
non modicam et procul dubio diuturnam, nisi majestas regia
obstitisset , et hoc quodam doctore in sacra pagina , scilicet ma·-
gistro Johanne de Grandi Silva, ordinis sancti Bernardi, Tho-
losensis diocesis, procurante. Nuper quidem, victus compatrio-
tarum precibuS, quod pluries viis multis lncassum temptaverat,

semper per quosdam aulicos et ducis familiares impeditus ,
querimonias eorum regi defferre et enarrare susceperat; quod
circa eadem tempora constantissime et fideliter complevit. Ve-
niens namque Parisius, cum importunis precibus audienciam
impetrasset , coram rege et ejus illustribus exactiones pretactaS,
sevicias et abusus justicie libere declaravit, supplicans humiliter
regie clemencie ut Aquitanie miserande benigne compateretur,
ne ad ultimum exterminium deveniret. Proponentis audacia as-

sistentibus admiracionem induxit, maxime cum dux Biturie
presens esset; unde, ne furorem mortiferum in illum religiosum
converteret, rex ipsum in regiam accepit custodiam , et patriam
visitare irretractabiliter promisit. “

CAPITULUM XV.

De' quodam heretico.

Dum agebantur predicta, in villa Parisiensi quidam Thomas
nomine, nacione Apulus, qui ergastulis episcopi diu detentus
fuerat, et qui se a Spiritu Sancto missum ad 'confundendum
errores et virtutes exaltandum firmiter asserebat, condempnatus
fuit. Quemdam nempe librum, quem docente Spiritu Sancto,
ut docebat, didiscerat et scripserat, ostendebat, secundum ta-

